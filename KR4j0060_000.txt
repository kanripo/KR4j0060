# -*- mode: mandoku-view; -*-
#+TITLE: 蛻巖詞
#+DATE: 2015-08-25 00:49:00.225296
#+PROPERTY: ID KR4j0060
#+PROPERTY: BASEEDITION WYG    
#+PROPERTY: JUAN 提要
<pb:KR4j0060_WYG_000-1a>¶
欽定四庫全書　　　　　集部十¶
　蜕巖詞　　　　　　　　詞曲類一(詞集之屬/)¶
　　提要¶
　　　　(臣/)等謹案蜕巖詞二巻元張翥撰翥有蜕庵¶
　　　　詩集已著録此編附載詩集之後而自為巻¶
　　　　帙案元史翥本傳稱翥長於詩其近體長短¶
　　　　句尤工歿後無子其遺稿不傳傳者有樂府¶
　　　　律詩僅三巻則在當日即與詩合為一編然¶
<pb:KR4j0060_WYG_000-1b>¶
　　　　云三巻與今本不合考詩集前有僧來復序¶
　　　　稱至正丙午僧大杼選刻其遺稿又有僧宗¶
　　　　泐䟦作於洪武丁已仍稱將刋版以行世是¶
　　　　大杼之編次在至正二十六年其刋版則在¶
　　　　洪武十年而宋濓等之修元史則在洪武二¶
　　　　年未及見此足本故據其别傳之本與詩共¶
　　　　稱三巻也來復序題蜕庵詩集宗泐䟦亦稱¶
　　　　右潞國張公詩集若干巻均無一字及詞然¶
<pb:KR4j0060_WYG_000-2a>¶
　　　　宗泐稱大杼取其遺稿歸江南選得九百首¶
　　　　今詩實七百六十七首合以詞一百三十三¶
　　　　首乃足九百之數則其詞亦大杼之所編特¶
　　　　傳録者或附詩集或析出别行耳翥年八十¶
　　　　二乃卒上猶及見仇逺傳其詩法下猶及與¶
　　　　倪瓚張羽顧阿瑛郯九韶范素諸人與之唱¶
　　　　和以一身歴元之盛衰故其詩多憂時傷亂¶
　　　　之作其詞乃婉麗風流有南宋舊格其沁園¶
<pb:KR4j0060_WYG_000-2b>¶
　　　　春題下注曰讀白太素天籟詞戲用韻效其¶
　　　　體盖白檏所宗者多東坡稼軒之變調翥所¶
　　　　宗者猶白石夢牕之餘音門徑不同故其言¶
　　　　如是也又春從天上來題下注曰廣陵冬夜¶
　　　　與松雲子論五音二變十二調且品簫以定¶
　　　　之清濁高下還相為宫犁然律吕之均雅俗¶
　　　　之正則其于倚聲之學講之深矣乾隆四十¶
　　　　六年十月恭校上¶
<pb:KR4j0060_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
