# -*- mode: mandoku-view; -*-
#+TITLE: 蛻巖詞
#+DATE: 2015-08-25 00:49:00.258886
#+PROPERTY: ID KR4j0060
#+PROPERTY: BASEEDITION WYG    
#+PROPERTY: JUAN 卷下
<pb:KR4j0060_WYG_002-1a>¶
欽定四庫全書¶
　蜕巖詞巻下　　　　　　　元　張翥　撰¶
　　丹鳳吟(么鳳/)¶
蓬萊花鳥記並宿苔枝雙雙嬌小海上仙姝喚起綠衣¶
歌笑芳叢有待遣探聽東風數聲啼曉月下人歸凄涼¶
夢醒悵愁多歡少　念故巢猶在瘴雲杪甚閉入籬籠¶
庭院深峭信㫁羈雌逺鎖怨情縈繞翠衿近來漸短看¶
梅花又還開了縦解收香寄與奈羅浮春杳¶
<pb:KR4j0060_WYG_002-1b>¶
　　髙陽臺(題趙仲牧作陳野雲居士山水便面/)¶
染黛凝空凝妝佇逺數峰底事含顰十様新眉従他雨¶
抹煙勻龍綃便面冝歌舞看亭亭玉骨氷神幾消魂翠¶
被餘香錦瑟清塵　如今歸去湖山畔對一川平野一¶
片閑雲兩兩漁舟相過桂渚蘭津誰將玉斧脩明月奈¶
璚樓髙䖏無人憶王孫芳草江南啼鴂殘春¶
　　百字令(眉間鴈/)¶
曉妝乍了又翩翩何許飛來臨鏡欲寄相思無一字拈¶
<pb:KR4j0060_WYG_002-2a>¶
起芳心重省髩嚲雲低眉顰山逺去翼冝相映嬌波頻¶
送恍如秋水涵影　幾度揉損啼紅恨卿卿不到呉江¶
楓冷一㸃風流爭解妬翡翠雙鈿相並忘入香奩時偎¶
綉枕㸔足官花暝多情剪就忍教分做孤叧¶
　　又(蕪城晩望/)¶
碧天向曉逺雲開疑是江南山色𣺌𣺌孤鴻殘照外獨¶
上髙城望極鳳散臺空螢沈苑廢龍去溝無跡英雄安¶
在千秋恨血凝碧　我欲攜酒重來佛貍祠下字暗蒼¶
<pb:KR4j0060_WYG_002-2b>¶
苔石社鼓神鴉渾不見一片青青薺麥夜月璚枝春風¶
水調肯慰淹留客翩然歸去天風扶下雙舄¶
　　玉蝴蝶(春夢/)¶
屏裏吳山深窈宿酲未解午枕初甜膽怯窗虚驚起誤¶
使人嫌是乳鴉聲聲綠樹是語燕兩兩朱簾轉愁添斜¶
翎不正堕珥慵拈　厭厭行雲飛去瀟湘江上巫峽峰¶
尖不盡銷凝海棠月上已窺簷蝶粉寒羞薫翠被燈花¶
瘦懶叠香奩倚春纎暗啼妝淚半䄂紅淹¶
<pb:KR4j0060_WYG_002-3a>¶
　　東風第一枝(憶梅/)¶
老樹渾苔横枝未葉青春肯悞芳約背陰未返氷魂陽¶
梢已含紅萼佳人寒怯誰驚起曉來梳掠是月斜花外¶
么禽霜冷竹間幽鶴　雲淡淡粉痕漸薄風細細凍香¶
又落叩門喜伴金樽倚欄怕聽畫角依稀夢裏半面淺¶
窺珠箔甚時得重冩鸞箋去訪舊遊東閣¶
　　陌上花¶
關山夢裡歸來還又嵗華催晩馬影雞聲諳盡倦郵荒¶
<pb:KR4j0060_WYG_002-3b>¶
館綠箋宻記多情事一看一回腸㫁待殷勤寄與舊遊¶
鶯燕水流雲散　滿羅衫是酒香痕凝處唾碧啼紅相¶
半只恐梅花瘦倚夜寒誰暖不成便没相逢日重整釵¶
鸞箏鴈但何郎縦有春風詞筆病懷渾嬾¶
　　定風波(商角調賦西江客舍酒後聞梅花吹香滿/窗醒而  此)¶
恨行雲特地髙寒牢籠好夢不定晼晩年華凄涼客況¶
泥酒渾成病畫闌深碧窗靜一樹瑤花可憐影低映怕¶
月明照見青禽相並　素衾正冷又寒香枕上薫愁醒¶
<pb:KR4j0060_WYG_002-4a>¶
甚銀牀霜凍山僮未起誰汲墻陰井玉笙殘錦書逈應¶
是多情道薄倖爭肯便等閑孤負西湖春興¶
　　八聲甘州(秋月西湖泛舟午後遇雨/)¶
向芙蓉湖上駐蘭舟凄涼勝逰稀但西冷橋外北山堤¶
畔殘栁依依追憶鶯花舊夢回首冷煙霏惟有盟鷗好¶
時傍人飛　聽取紅筵象板儘歌回彩扇舞換仙衣正¶
白蘋風急吹雨暗斜暉空惆悵離懷未展更酒邊忍又¶
送將歸江南客此生心事只在漁磯¶
<pb:KR4j0060_WYG_002-4b>¶
　　聲聲慢(九日泛湖㳺夀樂園賞菊時海棠花閒即/席命賦)¶
西風墜綠喚起春嬌嫣然因倚脩竹落㡌人來花艶乍¶
驚郎目相思常帶舊恨甚凄涼未忺妝束吟鬂底伴寒¶
香一朶並簮黄菊　却待金盤華屋園林靜多情怎禁¶
幽獨蛺蝶應愁明日落紅難觸那堪雁霜漸重怕黄昏¶
欲睡未足翠袖冷且莫辭花下秉燭¶
　　又(揚州箏工沈生彈虞學士浣溪紗求賦/)¶
金鑾學士天上歸來蘭舟小駐蕪城供奉新詞幾度慣¶
<pb:KR4j0060_WYG_002-5a>¶
賦鳴箏相逄沈郎絶藝為樽前細冩餘情問何似似秦¶
關鴈度楚樹蟬鳴　我亦従來多感但登山臨水慷慨¶
愁生一曲哀彈只遣態變魂驚行期買花載酒趂秋髙¶
月朗風清須盡醉聽江頭腸㫁數聲¶
　　掃花游(落花/)¶
洗春雨急碎萬㸃臙脂蕩空無影館娃骨冷悵香銷塵¶
土淚殷玉井莫怨東風自古佳人薄命掩鸞鏡縦補得¶
茜瘢妝環難整　芳事誰管領但宻膩蜂房蘚斑鴛徑¶
<pb:KR4j0060_WYG_002-5b>¶
一簾晝永綠陰陰尚有絳趺痕凝綵筆招魂已是繁華¶
夢醒佇芳景換西湖錦雲千頃¶
　　水調歌頭(御河舟中/)¶
中夜正無寐何處㯭聲來河聲不堪強聒更聽鴈聲哀¶
月色依依偏照霜氣蕭蕭漸𦂳何以解離懐明發吾無¶
䇿惟有快銜盃　重陽近都未見菊花開遥知數樷籬¶
下破蘂映書齋三十六陂煙水二十四橋風月天遣幾¶
時回傳語閒鷗鷺相望莫驚猜¶
<pb:KR4j0060_WYG_002-6a>¶
　　又(已丑初度是嵗閠正月戲以自夀/)¶
三十九年我老色上吟髭生辰月宿南斗政合退之詩¶
今嵗兩逄正月准擬恰成四十嵗暮日斜時臘彘削紅¶
玉湯餅煑銀絲　炷爐香飲杯酒賦篇詞蕭然世味前¶
身恐是出家兒天下誰非健者我輩終為竒士一醉不¶
須辭莫問黄楊厄春在老梅枝¶
　　鳳凰臺上憶吹簫(聽沈野雲吹簫醉後有賦/)¶
琪樹鏘鳴春氷碎落玉盤珠㵼還停漸一絲風嫋悠颺¶
<pb:KR4j0060_WYG_002-6b>¶
青㝠疑把紅牙趂節想有人記豆銀屏何須數琵琶漢¶
女錦瑟湘靈　追思舊時勝賞醉幾度西湖山館池亭¶
慣依花歌月按舞娉婷嵗晩相逢客裏且一尊同慰飄¶
零君休惜吳音朔調盡與吹聽¶
　　玉漏遲(春日有懐/)¶
病懐因酒惱依稀夢裡吳娃嬌小金縷歌殘人去月斜¶
雲杳怕見栖香燕晩又怕聽啼花鶯曉庭院悄生衣欲¶
賦風寒猶峭　窈窕青粉墻低送影過秋千驀然聞笑¶
<pb:KR4j0060_WYG_002-7a>¶
半朶棠梨㣲露鳳釵紅嫋近日琴心倦冩更逺信西沈¶
青鳥虚負了花月一生多少¶
　　一枝春(閙蛾/)¶
霧翅煙鬚向雲窗鬭巧官羅輕剪翩翩髩影側映寳釵¶
雙燕銀絲蠟蒂弄春色一枝嬌顫誰網得金玉飛錢結¶
成翠羞紅怨　燈街上元瞥見閙春風簇定冠兒爭轉¶
偷香傅粉尚憶去年人面妝樓誤約定何處為花留戀¶
應化作曉夢尋郎采芳徑逺¶
<pb:KR4j0060_WYG_002-7b>¶
　　滿江紅(錢舜卿桃花折枝/)¶
前度劉郎重來訪𤣥都燕麥回首地暗香銷盡暮雲低¶
碧啼鳥猶知人悵望東風不管花狼籍又凄凄紅雨夕¶
陽中空相憶　繁華夢渾無跡丹青筆還留得恍一枝¶
長見故園春色塵世事多吾欲避武陵路逺誰能覓但¶
有山可隠便須歸栽桃客¶
　　又(次韻耶律舜中樟亭觀潮/)¶
望入西陵乍一綫濤頭湧白疑海上鼇翻山動鵬摶風¶
<pb:KR4j0060_WYG_002-8a>¶
積銀漢迢遙槎有信秋光浩蕩雲無迹快醉揮吟筆倒¶
瓊魂馮夷宅　沙草逺迷煙磧雲樹花竒宫壁嘆潮生¶
潮落幾時休息事往空遺亡國恨鳥飛不盡吳天碧正¶
銷凝何處夕陽樓人横笛¶
　　意難忘(妓楊韻卿以善歌求賦/)¶
髙韻天成問當時愛愛得似卿卿江東風致别楚蕙雪¶
香清花妮妮月盈盈冩不盡才情把舊逰名謳試數誰¶
解新聲　詩家只有楊瓊向吳姬叢裡轉更分明金閨¶
<pb:KR4j0060_WYG_002-8b>¶
春思怯翠被暮寒生人欲去酒還醒黯此際銷凝待剪¶
將江雲數尺與染丹青¶
　　露華(玉簮/)¶
瀛洲種玉總付與花神月底深劚琢就瑤笄光映髩雲¶
斜矗幾度借取搔頭别是漢宫妝束風露冷幽香半襟¶
淡佇蘭曲　亭亭雪艶愁獨愛粉沁氷筩鬚撚金粟石¶
上那回磨㫁爭忍輕觸一自楚客歸來珠履舊逰誰續¶
秋夢起殘妝半簮墜綠¶
<pb:KR4j0060_WYG_002-9a>¶
　　孤鸞(題錢舜舉仙女梅下吹笛圖/)¶
江皋空濶更半霎輕風些兒㣲雪倚樹仙姬翠䄂暮寒¶
應怯閑拈玉龍自品愛氷姿與花爭潔一闋霓裳乍了¶
又落梅花叠　怕曲終人去彩雲絶便夢㫁瑤臺春思¶
愁結(闕/)　　　　　　　　　那堪綠毛么鳳向苔枝¶
數聲啼咽留得餘香滿袂巳西山斜月¶
　　江城梅花引(九日杏梅同開汪國才折以請賦/)¶
玉兒睡起帕䝉頭更嬌柔見郎羞縞袂仙人一笑艶明¶
<pb:KR4j0060_WYG_002-9b>¶
眸粉瘦紅憨春夢㫁畫闌畔對西風憶舊逰　憶君恨¶
君思悠悠怕凄涼不耐秋艶絶韻絶香更絶特地風流¶
宜與雲鬟雙挿倚妝樓月又漸低霜漸冷花似雪滿蒼¶
苔總是愁¶
　　洞仙歌(辛已嵗燕城初度/)¶
功名利達任紛紛奔競縦使得來也僥倖老眼看多時¶
鐘鼎山林須信道造物安排有命　人生行樂耳對月¶
臨風一詠一觴且乘興五十五年春南北東西自笑萍¶
<pb:KR4j0060_WYG_002-10a>¶
蹤久無定好學取淵明賦歸來但種栁栽花便成三徑¶
　　最髙樓(為山村仇先生賦/)¶
方寸地七十四年春世事幾浮雲躬行齋内蒲團穏耆¶
英社裡酒杯傾日追逰時嘯咏任天真　喜女嫁男婚¶
今已畢便束帛安車那肯出無一事掛閑身西湖鷗鷺¶
長為侣北山猿鶴莫移文願年年湯餅㑹樂情親¶
　　風入松(廣陵元夜病中有感/)¶
東風巷陌暮寒驕燈火閙河橋勝逰憶徧錢塘夜青鸞¶
<pb:KR4j0060_WYG_002-10b>¶
逺信㫁難招蕙草情隨雪盡梨花夢與雲銷　客懐先¶
自病無聊綠酒負金蕉下幃獨擁香篝睡春城外玉漏¶
聲遙可惜滿街明月更無人為吹簫¶
　　又(清明日海上即事/)¶
尋春春在鳳城東羅帕玉花驄美人半嚲垂鞭袖逰塵¶
逺目㫁雲空淺碧湖波雪漲淡黄官栁煙濛　相如多¶
病賦難工宿酒更頻中歸來自按新聲譜憑誰解唱與¶
東風一夜小窗疎雨杏花明日虚紅¶
<pb:KR4j0060_WYG_002-11a>¶
　　婆羅門外(七月望西湖舟觀水燈一鼓歸宴楊山/居山樓達曙)¶
蒼天映碧玻瓈十頃蘂珠宫金波擁出芙蓉誰喚川妃¶
㣲步一色夜妝紅看光搖星漢起舞魚龍　月華正中¶
畫船&KR0222;藕花風聲度鸞簫縹緲鴈柱玲瓏酒闌興極更¶
移上瓊樓十二重殘醉醒煙水連空¶
　　江神子(吳門席上羅生求賦/)¶
閶門城外綠楊枝一絲絲比吟髭比似吟髭不似少年¶
時剰欲同攜尊酒去青翰舫縷金巵　故人相見減風¶
<pb:KR4j0060_WYG_002-11b>¶
姿淡胭脂比紅兒比似紅兒扶醉索新詩明日片帆江¶
水逺人去也又相思¶
　　又(惜花/)¶
牡丹芍藥冠池臺縷金盃錦雲堆最恨顛風横雨故相¶
催國色天香虚過了紅片片卧蒼苔　綠陰籬落落暗¶
香來野酴釄刺玫瑰照眼遺芳爛熳趂晴開縦使留春¶
春有幾花到此已堪哀¶
　　又(枕頂/)¶
<pb:KR4j0060_WYG_002-12a>¶
合歡花&KR0222;滿池嬌用心描數枝挑面面芙蕖間葉映蘭¶
苕刺到鴛鴦雙比翼應想像為魂銷　巧盤金縷綴倡¶
條隠紅綃翠嬌妖白玉函邊幾度墜鸞翹汗粉啼紅容¶
易涴須愛惜可憐宵¶
　　感皇恩(題趙仲穆畫淩波仙女圖/)¶
湘水冷涵秋行雲平貼時見驚鴻度蘋末霧鬟煙珮㣲¶
步一川涼月軟波擎不定龍綃韈　楚楚緗蓮愔愔瑤¶
瑟照影明璫兩清絶記人何處起舞為誰輕别數峰江¶
<pb:KR4j0060_WYG_002-12b>¶
上晩和愁叠¶
　　行香子(山水扇面/)¶
佛寺雲邊茒舍山前樹陰中酒斾低懸峰巒空翠溪水¶
清漣只欠梅花欠沙鳥欠漁船　無限風煙景趣天然¶
最冝他隠者盤旋何人村墅若個林泉恰似欹湖似枋¶
口似斜川¶
　　又(止酒五首/)¶
酒量無多不飲従他看黄壚似隔山河淵明自止醉尉¶
<pb:KR4j0060_WYG_002-13a>¶
誰訶也莫豪吟莫狂舞莫髙歌　鷗外風波蝸角干戈¶
算百年一梦南柯閱人傳舍隨處行窩便冨薫天氣葢¶
世待如何¶
　　又¶
謝董糟丘罷醉鄉侯更開除従事青州長瓶儘卧大白¶
休浮本欲成歡翻引病不銷愁　今日空喉明日扶頭¶
甚竇中瓮不堪羞客應嗔㫁婦不須謀指水為言山作¶
誓有盟鷗¶
<pb:KR4j0060_WYG_002-13b>¶
　　又¶
傳癖詩逋野逸山臞是幽人平日稱呼過如飯袋勝似¶
錢愚儘我為牛人如虎子非魚　石銚風爐雪盌氷壺¶
有清茶可潤腸枯生涯何許機事全疎但伴牢愁盤礴¶
嬴鼔嚨胡¶
　　又¶
水逺天低雪意垂垂火爐頭煨芋燃萁蒲團穏坐紙帳¶
低圍且放些慵補些拙學些癡　休惹羣兒唱起銅鞮¶
<pb:KR4j0060_WYG_002-14a>¶
笑山翁醉倒如泥誰分螺蠃莫近鴟夷把獨醒人況醉¶
者兩忘機¶
　　又¶
擾擾閆浮清濁同流費精神補喜填憂嵗云暮矣卿可¶
歸休有杖支頥書遮眼被䝉頭　螻蟻王侯華屋山丘¶
待他時老去優㳺築間茅屋買個黄牛種芋成區𤓰作¶
圃稻盈頭¶
　　破陣子(七夕戲賦/)¶
<pb:KR4j0060_WYG_002-14b>¶
此夕天孫河鼓多情騃女癡兒鵲駕年年仍逺渡蛛合¶
家家長巧絲星期莫怨咨　迢逓金釵亂語凄涼紈扇¶
宫詞奔月姮娥推去路行雨巫山空夢思都無重㑹時¶
　　定風波(崑山路渭席上/)¶
舞䄂歌鬟簇畫堂就中偏是展家娘待道無情還有思¶
恰似崑山日煖鳳求凰　海上潮生人盡醉催起蘭舟¶
分散不成雙回首𤣥都春夢裡従此桃花應自怨劉郎¶
　　蝶戀花(栁絮/)¶
<pb:KR4j0060_WYG_002-15a>¶
陌上垂楊吹絮罷愁殺行人又是春歸也㸃㸃飛來和¶
淚洒多情解逐章臺馬　瘦盡柔絲無一把細葉青顰¶
閑却當時畫惆悵此情何處冩黄昏淡月疎簾下¶
　　漁家傲(舟行自西溪至秦川荷花一望百里雲錦/中)¶
紅白芙蓉千萬朶水仙恰試新梳裹縞袂霞衣爭婀娜¶
香露堕淩波忽載行雲過　正好玩芳停畫舸樽前自¶
唱無人和惟有沙鷗三兩箇飛近我夜涼同向花前卧¶
　　臨江仙(次韻山村先生賦栁/)¶
<pb:KR4j0060_WYG_002-15b>¶
搖蕩春光湖上路多情偏識倡條畫船繫在赤欄橋花¶
飛人别處綠暗雨休朝　惱亂東風扶不起空憐燕婉¶
鶯嬌舞衣香冷董妖嬈相思無限恨猶似舊宫腰¶
　　又(梁山舟中二首/)¶
羨殺漁家生處樂隔灣數㸃青燈蓑衣忘在石磯層蓼¶
花秋釀酒楓樹晚垂罾　時向瓦甌蓬底醉往來鷺侣¶
鷗朋老翁倚棹坐瞢騰有魚吾欲買搖手不能譍¶
　　又¶
<pb:KR4j0060_WYG_002-16a>¶
羨殺漁村無畔㟁茫茫楊栁蒹葭雨餘秋漲沒汀沙驚¶
鴻投别渚浴鳥坐流槎　殘日籬頭閑晒網垂髫來賣¶
魚蝦得錢沽酒徑歸家一聲横笛外烟火隔蘆花¶
　　唐多令(寄意箜篌曲/)¶
花下鈿箜篌樽前白雪謳記懐中朱李曽投鏡約釵盟¶
心已許詩冩在小紅樓　忍淚上雲兠㫁魂隨綵舟等¶
閑間惹得離愁欲寄長河魚信去流不到白蘋洲¶
　　虞美人(題臨川葉宋英千林白雪多自度腔宋英/自號峰居)¶
<pb:KR4j0060_WYG_002-16b>¶
千林白雪花間譜價重黄金縷尊前自聽㫁腸詞正是¶
江南風景落花時　紅樓翠舫西湖路好冩新聲去為¶
憑宫羽授歌兒不道峰居才子髩如絲¶
　　南鄉子(驛夫夜唱孤鴈隔舫聽之令人凄然/)¶
野唱自凄涼一曲孤鴻欲㫁腸恰似竹枝哀怨處瀟湘¶
月冷雲昏覓㫁行　離思楚天長風閃青燈雨打窗驚¶
起小紅樓上夢悠揚只在佳人錦瑟傍¶
　　又(秋日湖上賞木芙蓉/)¶
<pb:KR4j0060_WYG_002-17a>¶
秋色照波明夾㟁芙蓉似錦城罨畫樓臺紅粉面輕盈¶
未許黄徐冩得成　一舸載楊瓊共醉花前玉笛聲猶¶
記青鸞和月跨三生我是仙家石曼卿¶
　　鵲橋仙(丙子嵗予年五十酒邊戲作/)¶
功名一餉風波千丈已與閑居認狀平生一步一﨑嶇¶
也䟎到盤山頂上　梅花解笑青禽能唱容我樽前疎¶
放従今甘老醉鄉侯算不似麒麟畫像¶
　　又(予生丁亥嵗戊子日今戊戌嵗初度亦戊子日/偶作)¶
<pb:KR4j0060_WYG_002-17b>¶
生朝戊子今朝戊子五十八年還是頭童齒豁可憐人¶
也召入詞林脩史　前生偶爾今生偶爾但喜心頭無¶
事従來不解學神仙怎㑹得長生不死¶
　　鷓鴣天(為朱氏小妓綉簾賦三首/)¶
半臂京綃穏稱身玉為顔面水為神一痕頭道分雲綰¶
兩㸃眉山入翠顰　丹杏小碧桃新雛鶯恰囀上林春¶
平生慣是聽歌耳除却蓮兒只一人¶
　　又¶
<pb:KR4j0060_WYG_002-18a>¶
一曲呉歌酒半酣聲聲字字是江南書凴仙苑青鸞逓¶
花助妝樓粉蝶銜　飛燕瘦寳兒㦑巳奸還慧更巖巖¶
無因剪得湘江水與蘸春雲作舞衫¶
　　又¶
乍學琵琶巳㫁腸錦縧銀甲玉懸璫春風瓊樹聲逾穏¶
秋水芙蓉字亦香　㣲歛笑淺勻妝何須重覓杜韋娘¶
休教月底清歌去怕趂行雲上鳯凰¶
　　浪淘沙(臨川文昌樓望月/)¶
<pb:KR4j0060_WYG_002-18b>¶
醉膽望秋寒星斗闌干小窗人影月明間客裡不知歸¶
是夢只在吳山　行路自來難長鋏休彈黄塵到底涴¶
儒冠一片白鷗湖上水閑了漁竿¶
　　摘紅英(春雨惜花/)¶
鶯聲寂鳩聲急栁煙一片梨雲濕驚人困教人恨待到¶
平明海棠應盡　青無力紅無跡殘香賸粉那禁得天¶
難凖晴難穏晚風又起倚䦨爭忍¶
　　戀綉衾(春晴中酒/)¶
<pb:KR4j0060_WYG_002-19a>¶
醉鄉殘夢鶯喚醒見栁梢日影弄明又悞了尋芳半減¶
東風庭院笑聲　玉兒扶起仍嬌困索櫻桃芳露解酲¶
縦病也心情好比别離滋味較輕¶
　　惜分飛(冩夣/)¶
相見依然人似舊比去年時較瘦笑問平安否不言低¶
掩羅衫袖　便欲窗前推枕就無奈紅僝綠僽驚起空¶
回首半床斜月疎鐘後¶
　　太常引¶
<pb:KR4j0060_WYG_002-19b>¶
素娥風韻自天真似回雪趂行雲眉黛任長顰正冝看¶
啼妝未勻　扇犀輕按羅䄂低掩一曲廣陵春飛盡畫¶
梁塵數到梨園第幾人¶
　　朝中措(湖堤晚歸望葛嶺諸山倒影水中昔趙文/敏公常欲畫此故及)¶
梅花處處滿枝開酒力蕩吟懐煙染藏鴉萬縷東風扶¶
起春來　幽禽啼樹戲魚跳日水碧如苔若箇仙翁畫¶
得翠㣲倒影樓臺¶
　　憶秦娥¶
<pb:KR4j0060_WYG_002-20a>¶
江南北金鞍一去空消息空消息鷄聲月店鴈聲霜¶
驛　春醪誰道濃無滴十分滿飲渾無力渾無力離愁¶
如海怎生乾得¶
　　又¶
金杯側春風易醉多情客多情客送君南浦送君南¶
陌　落花巧妬羅裙色舞紅變盡休輕拆休輕拆待他¶
歸看舊時寛窄¶
　　清平樂(盛子昭花下欠伸美人圖/)¶
<pb:KR4j0060_WYG_002-20b>¶
階前晝永繞石芭蕉影半嚲雲鬟慵不整寂莫朝酣乍¶
醒　湘裙翠被風流背人無限嬌羞玉腕一雙跳脱欠¶
伸渾是春愁¶
　　又(寄山居道人約㸔杏花/)¶
東風陣陣第幾畨春信騃李痴桃消息近冩取鸞箋試¶
問　君家楊栁橋東杏花初吐生紅好喚一床金鴈明¶
朝來醉春風¶
　　又(酒後二首/)¶
<pb:KR4j0060_WYG_002-21a>¶
先生醉矣是事忘之矣欲友古賢誰可矣嚴子真其人¶
矣　問渠辛苦征鞍何如自在漁竿終辦一丘隠計西¶
湖鷗鷺平安¶
　　又¶
先生醉也甚矣吾衰也萬事不如歸去也陶令真吾師¶
也　籬邊菊蕊初黄為花准備攜觴只恐不如人意風¶
風雨雨重陽¶
　　好事近(寒食/)¶
<pb:KR4j0060_WYG_002-21b>¶
門外晩風生鼓角城頭欲動雪月滿天如水漸夜深寒¶
重　幽人擁被醉糢糊無愁也無夢只有些兒心上怕¶
梅花清凍¶
　　謁金門(寒食臨川平塘道中/)¶
溪水漫岸口小橋衝斷沽酒人家門巷短柳隂旗一¶
半　細雨鳴鳩相喚曲港落花流滿兩兩睡紅鸂鶒暖¶
惱人春不管¶
　　又(效前人首句用山人字醉中答友/)¶
<pb:KR4j0060_WYG_002-22a>¶
山人坐把酒歌呼相和起舞任教烏㡌墮歸來頭不¶
裹　浮世人情歴過身外虚名叅破除却醉鄉無别箇¶
神仙天地我¶
　　又(酒後偶意/)¶
春幾許紅透數枝花雨管領風光誰是主酒邊人楚¶
楚　好與冩將樂府剩與畫教眉嫵醉後不知庭院午¶
隔簾雙燕語¶
　　菩薩蠻(贈鴈/)¶
<pb:KR4j0060_WYG_002-22b>¶
人隨鴈鴈俱南去鴈行先到凴傳語若問錦書無人歸¶
不得書　歸期還定否准在梅花後煙樹短長亭只爭¶
三四程¶
　　又¶
郎情秋後蕭疎葉妾心陌上悠揚蝶何處望歸鞍春雲¶
山外山　梨花新月下獨自燒香罷惟有夢相尋驚烏¶
啼夜深¶
　　浣溪紗(廣陵席上賦别三首/)¶
<pb:KR4j0060_WYG_002-23a>¶
偶約尊前巳自成琵琶私語更分明如今翻作斷腸¶
聲　彩扇舊歌憐楚楚青樓薄倖怨卿卿海枯石爛古¶
今情¶
　　又¶
珍重千金一諾同小紅樓上舞筵中誰知别路太匆¶
匆　愁殺二分無賴月凴將萬里有情風為傳消息宋¶
家東¶
　　又¶
<pb:KR4j0060_WYG_002-23b>¶
數載相看欲話難酒邊失口却成歡空添别恨與眉¶
端　流水有情傳錦瑟行雲無夢赴青鸞關河秋雨客¶
牕寒¶
　　又(臨川别席/)¶
昨夜花前送玉鍾綠鬟歌罷落梅風不知離思為誰¶
濃　醉語低回銀燭背夢雲重叠繡幃中只愁歸路見¶
芙蓉¶
　　又¶
<pb:KR4j0060_WYG_002-24a>¶
一㸃芳心兩翠蛾惱人離緒不勝多尊前忍聽渭城¶
歌　花落鳥鳴春去也水長天逺客愁何此情何處託¶
㣲波¶
　　㸃綘唇(舟行書見/)¶
風起雲飛蘭舟競入横塘住惱人何處隔㟁花籠霧¶
一水盈盈難送凌波步空相覷正如牛女隔㫁銀河路¶
　　昭君怨(昔人賦昭君詞多冩其紅悲綠怨作此解/之)¶
隊隊氊車細馬簇擁閼氏如畫却勝漢宫人閉長門¶
<pb:KR4j0060_WYG_002-24b>¶
看取蛾眉妬寵身後誰如遺塜千載草青青有芳名¶
　　如夢令¶
月似二年前好人比二年前老今夕又鯨川但欠酒杯¶
顛倒聞道聞道三徑漸荒秋草¶
　　鷓鴣(天贈泉琵琶妓/)¶
玉手琵琶半醉中従容慢撚復輕攏青衫司馬情偏感¶
翠䄂紅蓮藝更工　花淡佇月朦朧歸來無語立東風¶
汗巾紅漬㯽榔液錯認窗前唾綉絨¶
<pb:KR4j0060_WYG_002-25a>¶
　　踏莎行(江上送客/)¶
芳草平沙斜陽逺樹無情桃葉江頭渡醉來扶上木蘭¶
舟將愁不去將人去　薄劣東風夭邪落絮明朝重吹¶
笙路碧雲紅雨小樓空春光巳到銷魂處¶
　　又(題趙善長王元章為楊核合冩三友圖/)¶
雨澗天寒孤山雪後美人空谷誰為友香林有路玉煙¶
深瀛洲無夢朝雲瘦　照影氷壺含情翠䄂冩生合在¶
徐黄手仙家花月鎮長春與君嵗晚同三夀¶
<pb:KR4j0060_WYG_002-25b>¶
　¶
　¶
　¶
　¶
　¶
　¶
　¶
　蜕巖詞巻下¶
