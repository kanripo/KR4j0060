# -*- mode: mandoku-view; -*-
#+TITLE: 蛻巖詞
#+DATE: 2015-08-25 00:49:00.281478
#+PROPERTY: ID KR4j0060
#+PROPERTY: BASEEDITION WYG    
#+PROPERTY: JUAN 附錄
<pb:KR4j0060_WYG_003-1a>¶
欽定四庫全書¶
　附錄¶
　　元史本傳¶
張翥字仲舉晉寧人其父為吏従政江南調饒州安仁¶
縣典史又為杭州鈔庫副使翥少時負其才雋豪放不¶
羈好蹴踘喜音樂不以家業屑其意其父以為憂翥一¶
旦幡然改曰大人勿憂今請易業矣乃謝客閉門讀書¶
晝夜不暫輟因受業於李存先生存家安仁江東大儒¶
<pb:KR4j0060_WYG_003-1b>¶
也其學傳於陸九淵氏翥従之㳺道徳性命之説多所¶
研究未幾留杭又従仇逺先生學逺於詩最髙翥學之¶
盡得其音律之奥於是翥遂以詩文知名一時已而薄¶
㳺維揚居久之學者及門甚衆至元末同郡傅巖起居¶
中書薦翥隠逸至正初召為國子助教分教上都生尋¶
退居淮東㑹朝廷脩遼金宋三史起為翰林國史院編¶
脩官史成歴應奉脩撰選太常博士陞禮儀院判官又¶
遷翰林歴直學士侍講學士乃以侍讀兼祭酒翥勤於¶
<pb:KR4j0060_WYG_003-2a>¶
誘掖後進絶去崖㟁不徒以師道自尊用是學者樂親¶
炙之有以經義請問者必歴舉衆說為之折衷論辨之¶
際雜以談笑無不厭其所得而後已嘗奉㫖詣中書集¶
議時政衆論蜂起翥獨黙然丞相綽斯戩曰張先生平¶
日好論事今一語不出何耶翥對曰諸人之議皆是也¶
但事勢有緩急施行有先後在丞相所决耳綽斯戩善¶
之明日除集賢學士俄以翰林學士承㫖致仕階榮祿¶
大夫博囉特穆爾之入京師也命翥草詔削奪庫庫特¶
<pb:KR4j0060_WYG_003-2b>¶
穆爾官爵且發兵討之翥毅然不従左右或勸之翥曰¶
吾臂可㫁筆不能&KR0757;也天子知其意不可奪乃命他學¶
士為之博囉特穆爾雖知之亦不以為怨也及博囉特¶
穆爾既誅詔乃以翥為河南行省平章政事仍翰林學¶
士承㫖致仕給全俸終其身二十八年三月卒年八十¶
二翥長於詩其近體長短句尤工文不如詩而每以文¶
自負常語人曰吾於文已化矣葢吾未嘗搆思特任意¶
屬筆而已他日翰林學士實喇卜示以所為文請易置¶
<pb:KR4j0060_WYG_003-3a>¶
數字苦思者移時終不就實喇卜曰先生於文豈猶未¶
化耶何思之苦也翥因相視大笑葢翥平日善諧謔出¶
談吐語輒令人失笑一座盡傾入其室藹然春風中也¶
所為詩文甚多無丈夫子及死國遂亡以故其遺稿不¶
傳其傳者有律詩樂府僅三巻翥嘗集兵興以來死節¶
死事之人為書曰忠義錄識者韙之¶
　　堯山堂外紀二則¶
至正初仲舉為集慶路學訓導御史下學㸃視廩膳隣¶
<pb:KR4j0060_WYG_003-3b>¶
齋出對云豸官㸃饌是日適用驢肉仲舉戲續云驢肉¶
作羮御史聞之大怒欲逮捕之(御史葢/河南人)乘夜迯奔揚州¶
時揚州方全盛衆素聞其名皆延致之仲舉肢體昻藏¶
行則偏竦一肩韓介玉為詩嘲之云垂栁陰陰翠拂簷¶
倚䦨紅䄂玉纎纎先生掉臂長街上十里朱樓盡下簾¶
坐中皆失笑時有相士在座或曰仲舉病鶴形也相士¶
曰不然此雨淋鶴形雨霽則冲霄矣後入大都致仕貴¶
顯果如其言¶
<pb:KR4j0060_WYG_003-4a>¶
中原紅巾軍初起時旗上一聨云虎賁三千直抵幽燕¶
之地龍飛九五重開大宋之天其後毛貴等横行山東¶
侵犯畿甸駕幸灤京賊勢猖獗無異唐末仲舉在都下¶
寄浙省周玉坡叅政伯琦詩天子臨軒授鉞頻云云¶
右潞國張公詩集若干卷廬陵沙門大杼北山之所編¶
集也先是潞公於元季多故之際薨於燕都由其無後¶
北山為之經紀葬事未幾天兵北伐燕都不守北山取¶
其遺稿歸江南凡選得九百首將刋板以行于世或有¶
<pb:KR4j0060_WYG_003-4b>¶
問於余曰北山釋之有道者冝視身為外物而乃汲汲於¶
故人詩集得非未能遺情乎余謂之曰至人不遺情古¶
之髙僧猶不能免如梁慧約以苦行得道為帝王師而¶
哭其亡友甚哀至賦詩曰我有兩行淚不落三十年今¶
日為君盡併洒秋風前北山念潞公無後平日交友又¶
皆異世淪謝懼其泯沒無傳故仗義而為之然亦何害¶
於道其與約之情則一也當元統甲戌間余識潞公於¶
金陵後㑹於燕都于錢塘葢三十餘年固非一日之好¶
<pb:KR4j0060_WYG_003-5a>¶
觀北山斯舉豈能無動於中謹書卷末如此若潞公之¶
詩名震耀海内不俟余之稱美故勿論洪武十年冬天¶
界善世禪寺住持天台釋宗泐識¶
張翥字仲舉其先晉寧人父為吏従政江南調安仁典¶
史又為杭州鈔庫副使因家焉翥少豪放不羈好蹴踘¶
喜音樂不以家業屈其意父憂之一旦改節閉門讀書¶
因受業於李存未幾留杭又従仇仁近逺學以詩文名¶
一時累官翰林學士承㫖封潞國公所著有蜕菴集忠¶
<pb:KR4j0060_WYG_003-5b>¶
義集翥初在都下嘗寄周伯琦詩曰天子臨軒授鉞頻¶
東南無地不紅巾鐵衣逺道三軍老白骨中原萬鬼新¶
義士精靈虹貫日仙家談笑海揚塵都無兩眼悽惶淚¶
哭盡平生幾故人其詩多憂時慷慨類如此¶
　¶
　¶
　¶
　附録¶
