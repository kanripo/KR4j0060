# -*- mode: mandoku-view; -*-
#+TITLE: 蛻巖詞
#+DATE: 2015-08-25 00:49:00.243219
#+PROPERTY: ID KR4j0060
#+PROPERTY: BASEEDITION WYG    
#+PROPERTY: JUAN 卷上
<pb:KR4j0060_WYG_001-1a>¶
欽定四庫全書¶
　蛻巖詞巻上　　　　　　　元　張翥　撰¶
　　六州歌頭(孤山尋梅/)¶
孤山嵗晩石老樹查牙逋仙去誰為主自疎花破氷芽¶
烏㡌騎驢處近脩竹侵荒蘚知幾度踏殘雪趂晴霞空¶
谷佳人獨耐朝寒峭翠袖籠紗甚江南江北相憶夢魂¶
賒水繞雲遮思無涯　苔枝上香痕沁么鳳語凍蜂衙¶
瀛嶼月偏來照影横斜瘦爭些好約尋芳客問前度那¶
<pb:KR4j0060_WYG_001-1b>¶
人家重呼酒摘瓊朶揷鬟鴉喚起春嬌扶醉休孤負錦¶
瑟年華怕流芳不待回首易風沙吹㫁城笳¶
　　　瑞龍吟(癸丑嵗冬訪㳺𢎞道樂安山中席賓/米仁則用清真詞韻賦别和以見情)¶
鼇溪路瀟洒翠壁丹崕古藤髙樹林間猿鳥欣然故人¶
隠在溪山深處住久延佇渾似種桃源裏白雲窗户燈¶
前素瑟青尊開懐正好聨床夜語　應是山靈留客雪¶
飛風起長松掀舞誰道倦途相逢傾葢如故陽春一曲¶
總是關心句何妨共磯頭把釣梅邊徐步只恐匆匆去¶
<pb:KR4j0060_WYG_001-2a>¶
故園夢裡長牽别緒寂寞閑針鏤還念我飄零江湖煙¶
雨㫁腸嵗晩客衣誰絮¶
　　多麗(為友生書所見/)¶
小庭階簾櫳婀娜蓬萊恨匆匆歸鴻度影東風搖蕩情¶
懐不多時見他行過霎兒後依舊回來銀鋌雙鬟玉絲¶
頭導一尖生色合歡鞋麋香粉繡茸衫子窄窄可身裁¶
偶迴頭笑渦透臉蟬影籠釵　憶疎狂隨車信馬那知¶
淪落天涯荳蔻初可憐春早菖蒲晩難見花開紅葉波¶
<pb:KR4j0060_WYG_001-2b>¶
&KR0359;綵樓天逺浪凴青鳥信音乖等閒是這畨迷眼無處¶
可安排行雲㫁夢魂不到空賦陽臺¶
　　又(清明上巳同日㑹飲西湖夀樂園/)¶
鳳凰簫新聲逺度蘭橈漾東風湖光十里參差綠港紅¶
橋暖雲蘸鬱金衫色晴煙抹翡翠裙腰罨畫名園閙紅¶
芳榭蒲葵亭畔綵繩搖滿鴛甃落英堪藉猶作殢人嬌¶
漬羅袂莫揉痕退生怕香銷　憶當年樽前扇底多情¶
冶葉倡條浴蘭女隔花偷盼脩禊客臨水相招舊約尋¶
<pb:KR4j0060_WYG_001-3a>¶
歡新聲換譜三生夢裏可憐宵縦留得棟花寒在啼鴂¶
已無聊江南恨越王臺下幾度回潮¶
　　又(西湖泛舟夕歸施成大席上以晚山青為起句/各賦一詞)¶
晩山青一川雲樹㝠㝠正參差煙凝紫翠斜陽畫出南¶
屏館娃歸吳臺㳺鹿銅仙去漢苑飛螢懐古情多凴髙¶
望極且將樽酒慰飄零自湖上愛梅仙逺鶴夢幾時醒¶
空畱在六橋疎栁孤嶼危亭　待蘇堤歌姬散盡更須¶
攜妓西泠藕花&KR0359;雨凉翡翠菰蒲軟風弄蜻蜓澄碧生¶
<pb:KR4j0060_WYG_001-3b>¶
秋閙紅駐景采菱新唱最堪聽一片水天無際漁火兩¶
三星多情月為人畱照未過前汀¶
　　蘭陵王(臨川寓舍聞箏/)¶
晚風惡墻外楊花正落鞦韆罷人在瑣窗猶怯春寒下¶
簾幙多情倦繡作恰了棠梨半萼移金鴈應是自調盡¶
寄&KR0359;情與絃索　數聲白翎雀又歇拍多時嬌甚彈錯¶
新聲舊譜多忘却想紅香憔悴錦書遼邈匆匆前度見¶
略下甚如在天角霧閣閉銀鑰奈夢㫁行雲青鳥難託¶
<pb:KR4j0060_WYG_001-4a>¶
三生書記情緣薄記舊家歌舞那時行樂桃枝人面問¶
酒家負舊約¶
　　摸魚兒(送黄任伯歸豐城時任伯先故其妾還家/故及)¶
正匆匆楚鄉秋晚孤鴻飛過南浦同來桃葉堪惆悵一¶
舸載春先去愁絶處問那曲䦨干曽聽人低語今宵最¶
苦向楓樹溪橋蘆花野館剪燭卧聽雨　呉霜髩破帽¶
西風怎䕶絲絲都是離緒舊情頓冷新愁重總付醉鞭¶
詞譜君記取待雪夜相思乗興柴岡路唱予和汝要欵¶
<pb:KR4j0060_WYG_001-4b>¶
段隨車輕盈喚酒重為國香賦¶
　　又(臨川春逰連日病酒賦此止之/)¶
過花朝淡烟疎雨東風還又春社客懐不㫁還家夢只¶
泥酒杯陶寫孤館夜甚濃醉無人知道歸來也蘭燈半¶
灺任賦就魚牋絃抛玉軫誰念倦司馬　長安市幾度¶
攜尊命駕空驚㳺興衰謝醉鄉天地無今古爭得一襟¶
瀟洒春縦冶便不飲従教團雪揉花打觥籌已罷笑蜾¶
蠃螟蛉吾今真止為報獨醒者¶
<pb:KR4j0060_WYG_001-5a>¶
　　又(春日西湖泛舟/)¶
漲西湖半篙新雨麴塵波外風軟蘭舟同上鴛鴦浦天¶
氣嫩寒輕煖簾半捲度一縷歌雲不礙桃花扇鶯嬌燕¶
婉任狂客無腸王孫有恨莫放酒杯淺　垂楊㟁何處¶
紅亭翠館如今逰興全懶山容水態依然好惟有綺羅¶
雲散君不見歌舞地青蕪滿目成秋苑斜陽又晩正落¶
絮飛花將春欲去目送水天逺¶
　　又(題熊伯宣藏梅花卷子/)¶
<pb:KR4j0060_WYG_001-5b>¶
記西湖水邊曽見查牙老樹如此水痕冷沁苔枝雪的¶
皪數花纔試天也似愛玉質清髙不入間紅紫孤山處¶
士總賦得招魂煙荒雨暗寂莫抱香死　春風筆休憶¶
&KR0359;宫舊事添人多恨多思墨池雪嶺三生夢喚起縞衣¶
仙子仍獨自伴瘦影黄昏和月窺窗紙聲聲字字冩不¶
盡江南閒愁萬斛訴與綠衣使¶
　　又(王季培湖亭蓮花中雙頭一枝邀予同賞而為/人折去季培悵然請賦)¶
問西湖舊家兒女香魂還又連理多情欲賦雙蕖怨閑¶
<pb:KR4j0060_WYG_001-6a>¶
却滿簾秋意嬌旖旎愛照影紅妝一様新梳洗王孫正¶
擬喚翠袖輕歌玉箏低按涼夜為花醉　鴛鴦浦凄㫁¶
凌波夢裡空憐心苦絲脆吳娃小艇應偷采一道綠萍¶
猶碎君試記還怕是西風吹作行雲起䦨干漫倚便載¶
酒重來尋芳已晩餘恨渺煙水¶
　　又(賦湘雲/)¶
問湘南有雲多少不應長是為雨平生宋玉緣情老贏¶
得髩絲如許歌又舞更一曲琵琶眤眤如私語閑悲浪¶
<pb:KR4j0060_WYG_001-6b>¶
苦怪舊日青衫空流淚滿不解畫眉嫵　空凝佇十二¶
峰前路阻相逢知在何處今朝重見春風手仍聽舊彈¶
金縷君且住怕望㫁蘅臯日暮傷離緒新聲自譜把江¶
北江南今愁徃恨盡入㫁腸句¶
　　又(元夕呉門姚子章席上同柯敬仲賦敬仲以虞/學士書風入松於羅帕作軸故末語及之楚芳)¶
　　　(吳蘭二/妓名)¶
記蘇臺舊時風景西樓燈火如晝嚴城月色依然好無¶
復綺羅逰冶歡意謝向客裡相逢還有思陶冩金樽翠¶
<pb:KR4j0060_WYG_001-7a>¶
斚把錦字新聲紅牙小拍分付倦司馬　繁華夢喚起¶
燕嬌鶯姹肯教孤負元夜楚芳玉潤吳蘭媚一曲夕陽¶
西下沉醉罷君試問人生誰是無情者先生歸也但畱¶
意江南杏花春雨和淚在羅帕¶
　　又(錢萬戸冝之邀予賦瑤臺景/)¶
甚瑤臺翠鸞雛小風流占㫁妍景數聲何處啼春勝簾¶
捲曉窗人靜天氣困梳未穏綠鬟妥堕臨妝鏡孄姍倦¶
整待鉸箇金花眉尖雙鴈還怯剪刀冷　仙家好十二¶
<pb:KR4j0060_WYG_001-7b>¶
行雲路逈牢籠芳夢不定多情正要人拘管無奈綠昬¶
紅暝乘酒興攜兩䄂天風飛上蓬萊頂䦨干獨凭為喚¶
玉笙來霓裳按舞和月醉花影¶
　　金縷詞(送王季培還廣陵/)¶
西子湖邊路㸔依然水光山色自冝晴雨天上歸來重¶
載酒惟有舊盟鷗鷺笑髩影星星如許公子華筵涼似¶
水更綠鬟窈窕歌金縷留晩醉看眉嫵　三生書記真¶
豪舉把平生香奩軟語錦囊佳句君到淮南明月夜為¶
<pb:KR4j0060_WYG_001-8a>¶
問崔娘安否翻作錦箏新譜只恐驚鴻花外起趂行雲¶
直過滄江去飛不到㫁腸處¶
　　又(送上官子東之崑山州幕官/)¶
煙草長洲苑𣺌姑蘇舊逰麋鹿嵗華云晩多少吳宫花¶
月恨春去春來不管只付與行人凄㫁君去風流賔幕¶
裡把今情古意供裁剪珠唾濕玉煙煖　相逢儘看金¶
杯滿信人生好懐有幾夢長緣短白髪崢嶸三千丈底¶
用雪揉雨染且闢取尊前強健為問浮槎還到否便乗¶
<pb:KR4j0060_WYG_001-8b>¶
之直上三山逺㸔瀛島水清淺¶
　　沁園春(讀白太素天籟集戲用韻効其體/)¶
客汝知乎載酒輕舟㸔花小車勝炎州出使瘴海征斾¶
禁門待漏霜滿朝靴嵗去堂堂老來冉冉瓶雀飛時手¶
怎遮平生事嘆山林跡逺霄漢程賒　従渠夢蝶疑蛇¶
得放懶情還自在些甚天荒地老銅臺歌舞水流雲散¶
金谷豪華客問先生歸冝早計醉後之言可信耶鷗盟¶
在任漁蓑江上雨細風斜¶
<pb:KR4j0060_WYG_001-9a>¶
　　又(泉南初度伯時時北歸諸友宴次賦此留别/)¶
天上玉堂海外瀛洲山中蜕岩甚六十四嵗出時持節¶
八千餘里來駐征驂香火緣&KR0359;功名意薄夢覺歸家雪¶
滿簮桐花社喜酒邊鶯燕詩外雲嵐　錦堂容我清酣¶
擁畫燭金鈎手屢探怪朗吟御史笑迴紅粉送歸司馬¶
淚濕青衫蜀魄春多塞鴻秋逺無限離情老不堪空留¶
意在水光山色江北江南¶
　　又(廣陵九日與劉士幹成元璋泛舟䢴溝/)¶
<pb:KR4j0060_WYG_001-9b>¶
何許登臨路遶蕪城岡連楚皋愛流雲低響歌催瓊樹¶
微波照影人艶仙桃松院移尊栁橋攜袖隨處蘭舟且¶
暫梢秋無際望空江鴈逺落木天髙　不妨左手持螯¶
更右把金尊送濁醪嘆鷄臺草暗凄然興廢龍山煙冷¶
老矣英豪白髪寜饒黄花任挿要裹西風破㡌牢劉郎¶
醉把呉牋笑擘試與題糕¶
　　又(次韻李元之聴董氏雙絃/)¶
誰喚嬌嬈斜挿雙絃華筵乍開愛玉纎輕軋半籠翠䄂¶
<pb:KR4j0060_WYG_001-10a>¶
歌喉緩引暗㸃鴛鞋伶部新聲樂工巧製冩出龍沙馬¶
上哀哀何似似離鸞驚起白雀飛來　丁寧擊節金釵¶
要細聽春風且慢催正宫商分犯拽歸雙調伊州入破¶
擬徧三臺畫扇香收羅巾汗濕愁是雲兠醉後迴花間¶
客任鸞綃纒髻更盡餘杯¶
　　蘇武慢(對雪/)¶
凍雨跳空翔雲屯地陡覺夜寒無賴誰従蕊闕宴罷羣¶
仙一様佩零珠解應喚馮夷起舞回風攪碎渺茫銀海¶
<pb:KR4j0060_WYG_001-10b>¶
倚南窗清思盈襟㸔盡整容斜態　君試問白羽鳴弦¶
青貂束錦千騎獵歸煙塞何如倦客蠟屐支笻乗興竹¶
邊梅外隨處堪尋賣酒人家春渚水香挑菜趂湖山晴¶
曉吟魂飛上玉峰瑤界¶
　　又(嵗晩再雪仍用前韻/)¶
歲晩江空雪飛風起老境若為聊賴家人解事凖備深¶
樽旋遣夜牕寒解萍梗孤蹤幻影浮空萬里喜還閩海¶
但囊中留得詩篇爛冩水情山態　真比似一箇㝠鴻¶
<pb:KR4j0060_WYG_001-11a>¶
南來北去閱盡幾重關塞名韁利鎖絆殺英雄都付醉¶
鄉之外惟不能忘一舸呉松鱸膾豉羮蒓菜且今宵還¶
我氷壺天地眼空塵界¶
　　風流子(臨川嵗五月祠神以中末二旬六七八日/張燈㳺人特盛回憶武陵元夕)¶
荷雨送涼颷炎塵靜三市影燈宵㸔珠珞翠繩燄搖氷¶
盌綵棚花架光射星橋洞天好笑聲遮畫扇歌韻合鸞¶
簫瓊樹影中月窺端正雪羅香裏人鬭嬌嬈　依稀元¶
夜影銅壺短還又露洒煙飄空遺酒懐搖蕩羇思無聊¶
<pb:KR4j0060_WYG_001-11b>¶
想驄馬鈿車俊㳺何在雪梅蛾栁舊夢難招醉掩重門¶
半缸蘭燼紅銷¶
　　又(賞箏妓崔愛/)¶
梨園供奉曲卿卿解冩入十三絃聽促彈寳柱暮催行¶
雨放嬌銀甲春繞飛煙可人處鳳聲啼玉碎燕尾㸃波¶
圓冝與畫㸔徽容妍麗欲裁詩寄鶯思纒綿　多情曽¶
相遇歸舟字夢裡尚記游仙好請鈿床纎手移近樽前¶
儘何處教吹玉簫明月此情追憶錦瑟華年多少舊愁¶
<pb:KR4j0060_WYG_001-12a>¶
新恨知為誰傳¶
　　踈影(王元章墨梅圖/)¶
山陰賦客怪幾畨睡起窗影生白縹緲仙姝飛下瑤臺¶
淡佇東風顔色微霜却䕶朦朧月更漠暝煙低隔恨翠¶
禽啼處驚殘一夜夢雲無跡　惟有龍煤解染數枝入¶
畫裏如印溪碧老樹枯苔玉暈氷圍滿幅寒香狼籍墨¶
池雪嶺春長好消不管小樓横笛怕有人悞認真花欲¶
㸃曉來妝額¶
<pb:KR4j0060_WYG_001-12b>¶
　　望海潮(丁巳嵗清明日登定海縣招寳山望海/)¶
扶桑何許蓬萊何處滄海一望漫漫精衞解填黿鼉可¶
駕淩波直渡三韓雲氣有無間只是天是水無地無山¶
贔屭鼇掀颶風俄起晝生寒　従今不數鯤桓羨秦人¶
采藥龍伯垂竿槎信未來珠光暗徙羣仙約我驂鸞長¶
嘯壯懐寛且振衣絶頂釃酒長瀾揮手相招片帆飛趂¶
暮潮還¶
　　解連環(留别臨川諸友/)¶
<pb:KR4j0060_WYG_001-13a>¶
夜來風色歎青燈素被早寒欺客想寂寞人在簾櫳望¶
鴻鴈欲來又催刀尺秋滿關河更誰倚夕陽横笛記題¶
花賦月此地與君幾度逰歴　江頭楚楓漸赤對離飲¶
淚尊難問消息趂一舸千里東歸眇天末亂山水邊孤¶
驛晼晩年華悵回首雨南雲北算今古此情此恨甚時¶
盡得¶
　　春従天上來(廣陵冬夜與松雲子論五音二變十/二調且品簫以定之清濁髙下還相)¶
　　　(為宫犂然律吕之均雅俗之正不覺漏下月滿/霜空神情爽發松雲子吹春従天上來曲音韻)¶
<pb:KR4j0060_WYG_001-13b>¶
　　　(凄逺余亦飄然作霞外飛仙想因倚歌和之用申/勝趣是夕丙子孟冬十又三夕也)¶
嫋嫋和風聽響徹雲間彩鳳啼雄嬴女飛下玉佩玲瓏¶
腸㫁十二臺空渺霜天如海冩不盡客情濃燭銷紅更¶
鏘金振羽變徴移宫　揚州舊時月色嘆水調如今誰¶
唱誰工露葉殘蛾蟾花遺粉寂寞橘樹香中問坡仙何¶
處滄江上鶴夢無蹤思難窮把一襟幽怨吹與魚龍¶
　　又(同王繼學憲使賦/)¶
十里紅樓問聲價如今誰滿揚州白髪書記此日重逰¶
<pb:KR4j0060_WYG_001-14a>¶
聽取席上名謳擁氷絃斜竚更為我歛笑凝眸覓黄騮¶
㸔端端怎比楚楚風流　殷勤砑綾小草冩不盡宫妝¶
一段春柔淡月疎花知誰消受幾度簾捲香收怕巫娥¶
歸去空惆悵夢㫁情留把離愁付行雲行雨楚尾吳頭¶
　　南浦(艤舟南浦因賦此/)¶
花落楚江流過西山雨漲漁村無路雙槳載愁來蘋沙¶
外唯有鷗盟相覻春波碧草送君曽是傷情處依舊朝¶
雲飛畫棟秋浦鶴汀鳬渚　斜陽三兩人家青旗影裡¶
<pb:KR4j0060_WYG_001-14b>¶
炊煙一縷絃索夜深船凄涼聽還似西風湓浦狂鴻去¶
盡夢回明月生煙樹如此山川無限都付一尊懐古¶
　　花心動(劍浦有感/)¶
花信風寒綺窗深匆匆禁煙時節燕子乍來宿雨才晴¶
滿樹海棠如雪黛眉准擬明朝畫燈花剪妝奩雙叠負¶
佳期約鵲還悞噪燕應羞説　寳鏡將圓又缺従澁盡¶
銀簧怕吹嗚咽一霎夢魂也喚相逢依然㫁雲殘月古¶
來多少春閨怨看薄命無人如妾軟綃帕凴誰寄將淚¶
<pb:KR4j0060_WYG_001-15a>¶
血¶
　　綺羅香(雨中舟次洹上/)¶
燕子梁深鞦韆院落半濕垂楊煙縷怯試春衫長恨踏¶
青期阻梅子後餘潤留寒藕花外嫩涼消暑漸驚他秋¶
老梧桐蕭蕭金井㫁蛩暮　薫篝須待被暖催雪新詞¶
未穏重尋笙譜水閣雲牕總是慣曽聽處曽信有客裡¶
關河又怎禁夜深風雨一聲聲滴在疎篷做成情味苦¶
　　眉嫵(七夕盛事/)¶
<pb:KR4j0060_WYG_001-15b>¶
又蛛分天巧鵲悞秋期銀漢㑹牛女薄命猶如此悲歡¶
事人間何限夫婦此情更苦怎似他今夜相遇素娥妬¶
不肯偏留照漸涼影催曙　私語釵盟何處但翠屏天¶
逺清夢雲去縦有閑針縷相憐愛絲絲空綴愁緒竊香¶
伴侣問甚時重畫眉嫵謾鉛淚彈風都付與洗車雨¶
　　喜遷鶯(瓊花/)¶
東風吹盡但一片綠陰空畱春恨后土祠荒飛瓊謫久¶
還喜玉容堪認二十四橋夜月二十四畨花信便載酒¶
<pb:KR4j0060_WYG_001-16a>¶
怕芳菲易老陰陽難穏　嬌困羞起晩佇立畫欄淨洗¶
閑脂粉沈水濃熏蜂黄淡染自有絶塵香韻也知世間¶
無對肯許浮沈相近鳳簫逺待數枝折與玉峰人問¶
　　石州慢(春日雨中/)¶
烟雨輕陰庭院峭寒情意難凖社前燕子歸來恰換一¶
畨花信春光全在杏花紅閙枝頭雙雙衘上金釵髩待¶
得到開時又臙脂成粉　堪恨西園撲蝶人閒芳徑踏¶
青鞵潤簾影愔愔竟日瞢騰如困惜花中酒尋常過了¶
<pb:KR4j0060_WYG_001-16b>¶
年年情多那得離愁盡翠被不成温滿薫篝蘭燼¶
　　又(題玉笙手卷/)¶
仙去緱山燕羅武夷璚響吹徹叢霄舊様親傳琢就玉¶
煙凝白悠揚彩鳳恰従雲杪飛來數聲又趂鴛鴦零落¶
碧桃花㸃春風如雪　清絶更冝秦女銀箏喚取楚娥¶
瑤瑟旋炙嬌簧只愁夜深寒咽相看老矣剩須陶冩畱¶
連樽前&KR0589;把紅牙節歸去畫船時滿西湖月¶
　　水龍吟(賦倩雲/)¶
<pb:KR4j0060_WYG_001-17a>¶
無心却恁多情閑愁長向眉尖聚牢籠不定為誰留戀¶
為誰歸去半餉花陰霎兒月暝幾畨日暮被東風攪散¶
離愁惹㫁又還趂歌聲駐　只恐佩環臥冷好重將綉¶
帷調䕶何人得似曉妝鬟髻春嬌態度縹緲樽前䑃朧¶
眼底非煙非霧把柔情一縷都隨好夢作陽臺雨¶
　　又(傅淵道宅上賞紫牡丹/)¶
紫雲何處飛來仙家别有藏春洞刻繒紋縐鏤檀色膩¶
薫臍香重穀雨初晴榆煙新換楝風㣲動是花姑養就¶
<pb:KR4j0060_WYG_001-17b>¶
韓仙染出還分與人間種　好與宻籠繡幄䕶玉環三¶
生妖夢只愁今夜綠叢月色珠房露凍便喚秋娘重澆¶
夘酒緩斟低送倩紅鸞與約韶華且住作尊前供¶
　　又(次韻王本中賦樓子芍藥/)¶
寳樓十二玲瓏仙家只在雲間住金槃舞妙羅裙襞皺¶
乘風欲去畫檻移香青鸞銜信幾畨延佇看釵頭叠萼¶
天然富貴妝臺近有人妬　勾引廣陵遺恨倩流鶯為¶
花低訴年年長是芳菲時候滿城煙絮春色三分落紅¶
<pb:KR4j0060_WYG_001-18a>¶
千片總成塵土向月明空羨雙雙睡蝶宿花房露¶
　　又(西池敗荷/)¶
水宫仙子歸來為誰獨立西風背凌波夢㫁可憐零落¶
一奩環佩雨葉敲寒露房倒影秋聲驚碎問西亭翠被¶
將愁何處空畱得餘香在(闕/)¶
　¶
　　　　　　　　　未老花應依舊約明年再¶
　　又(廣陵送客次鄭蘭玉賦蓼花韻/)¶
<pb:KR4j0060_WYG_001-18b>¶
芙蓉老去妝殘露華滴盡珠盤淚水天瀟洒秋容冷淡¶
凴誰㸃綴瘦蒂黄邊疎蘋白外滿汀煙穗把餘妍分與¶
西風染就猶堪愛紅芳媚　幾度臨流送逺向花前偏¶
驚客意船窗雨後數枝低入香零粉碎不見當年秦淮¶
花月竹西歌吹但此時此處叢叢滿眼伴離人醉¶
　　又(鄭蘭玉賦蠟梅工甚余拾其遺意補之/)¶
玉人梔貌堪憐曉妝一洗鉛華盡此花應是菊分顔色¶
梅分風韻萼㸃&KR0755;酥口攅金磬心凝檀粉甚女真染就¶
<pb:KR4j0060_WYG_001-19a>¶
仙衣絶勝蜂兒重蛾兒嫩　說與玉龍莫品怕宫波一¶
般流恨故人堪寄折枝代取江南春信沈水全薫蘗絲¶
宻綴額黄深暈乍燕姬未識是花是蠟笑偎人問¶
　　又(聽房氏自然歌求詩為賦/)¶
春風璚樹香中數聲恰似流鶯囀歌塵飛下落花起舞¶
驪珠脫串荳蔲珠簾牡丹雪嶺小桃人靣是自然絶藝¶
天然書譜霓裳序六么遍　獨占三分目色向樽前幾¶
畨曽見賞音如此不辭墨醉為題紈扇浪雨閑雲剩香¶
<pb:KR4j0060_WYG_001-19b>¶
殘黛莫論恩怨看穠華又老情緣未㫁寄樓中燕¶
　　憶舊遊(重到金陵/)¶
悵麟殘廢井鳳去荒臺煙樹欹斜再到登臨處渺秦淮¶
自碧目㫁雲沙後庭漫有遺曲玉樹已無花向苑寺裁¶
詩江亭把酒暗換年華　雙雙舊時燕問巷陌歸來王¶
榭誰家自昔西州淚等生存零落何事興嗟庾郎似我¶
憔悴回首又天涯但滿耳西風關河冷落凝暮笳¶
　　齊天樂(夜晏楊元誠山樓送陳子敬之三山瞿子/誠之吳門)¶
<pb:KR4j0060_WYG_001-20a>¶
䦨干十二東風外春藏畫樓鴛瑣蠟炬光濃氍毺坐軟¶
寳鼎旋培沈火玻璃盞大但有酒須傾有歌須和劇飲¶
淋浪萬金良夜莫輕過　中年情緒易惡風流青鏡裡¶
消減些箇閩雨程賒吳雲驛逺别恨料應如我先𢬵醉¶
臥任楊栁煙消海棠月堕明日江頭倩誰留畫舸¶
　　又(臨川夜飲滏陽李輔之寓所/)¶
紅霜一樹凄涼葉驚鳥夜深啼落客裏相逢樽前細數¶
幾度雨飄風泊微吟緩酌漸月影斜欹畫䦨東角只怕¶
<pb:KR4j0060_WYG_001-20b>¶
梅花無人㸔管瘦如削　江湖容易嵗晩想多情念我¶
歸信曽約塵土狂踪山林舊隠夢寄草堂猿鶴離懷最¶
惡是酒醒香殘燭寒花薄一段銷凝覺來無處著¶
　　桂枝香(賞桂楊氏山園夜飲花下有作/)¶
天香萬斛盡貯入魏臺辟寒金粟誰喚仙娥睡起露妝¶
煙沐翠雲裙䄂黄雲襪倚秋風乍驚郎目恨無明月髙¶
燒蠟炬分陰叢綠　深照見涼禽並宿愛搖灔璚杯花¶
影堪掬寸夢絲緣舊約尚堪重續何時卜隠西湖上葺¶
<pb:KR4j0060_WYG_001-21a>¶
緗荷芳杜為屋小山人逺魂招不來謾歌遺曲¶
　　木蘭花慢(次韻陳見心文學孤山問梅/)¶
厭西湖千樹曽幾度為攜樽向栁外停橈苔邊待鶴酒¶
熟詩温瀛洲舊時月色悵荒涼惟有數枝存天上梨花¶
成夢江南桃葉移根　如今憔悴客愁村難返暗香魂¶
甚嵗晚春遲角寒笛曉雪暗雲昏登臨不堪寄目但青¶
山隠隠月紛紛再約與君同醉従他啄木敲門¶
　　又(題紅犀扇面/)¶
<pb:KR4j0060_WYG_001-21b>¶
記西湖送别曽共綰綠楊絲悵水去雲迴佳期杳𣺌逺¶
夢参差重來訪隣尋里愛卿卿不減舊風姿不著銀箏¶
清怨難題紈扇相思　暗香銷盡合歡枝留在錦囊詩¶
又越北閩南秋隨鴈影花老鶯兒應緣采春情重便鑑¶
湖春色戀徽之扶起曉窗殘醉潮平月落多時¶
　　真珠簾(壽韓伯清提學時在平江/)¶
銀蟾半露嬋娟影西風早次第中秋天氣涼透小簾櫳¶
乍夜長遲睡見說靈岩山色好甚也不濃如歸意歸未¶
<pb:KR4j0060_WYG_001-22a>¶
趂西泠載酒南園尋桂　還又客裡生朝把金尊綠酒¶
與誰同醉煙雨隔垂虹望美人秋水桃葉妝樓團扇曲¶
但小草鸞箋相寄傳示送白蘋一剪碧雲千里¶
　¶
　¶
　¶
　¶
　¶
<pb:KR4j0060_WYG_001-22b>¶
　¶
　¶
　¶
　¶
　¶
　¶
　¶
　蜕巖詞巻上¶
